<div class="blog-text col-lg-6 lazy-load">
  <p class="blog-post-date">2023.02.23.</p>
  <h1>Miért van szükség briefre?</h1>
  <p>
    A brief egy dokumentum, ami segítségként szolgál a tervezési folyamat
    elejétől a végéig. Segít tisztázni a megbízó igényeit, elvárásait, legyen
    szó weboldal készítésről vagy logó - és arculattervezésről. Összeszedtük
    néhány fontos kérdést, amelyeket egy briefnek meg kell válaszolnia. Ennek
    segítségével könnyebben elkerülhetőek a többkörös módosítások és
    félreértések. Ha nincsenek tisztázva az igények, könnyen előfordulhat, hogy
    a végeredmény köszönő viszonyban sem lesz azzal, amit ügyfélként elvársz. A
    célunk ezzel, hogy az ügyfeleid elégedettek legyenek és értsék azt amit
    szolgáltatsz és persze, hogy a végeredmény a te ízlésednek és
    elképzelésednek is megfeleljen, hiszen téged fog képviselni.
    <br /><br />Előfordulhat, hogy egy megbízó nem látja át teljes mértékben,
    miért van szükség bizonyos információkra, és egyáltalán nem válaszol meg
    bizonyos kérdéseket, nem tér ki bizonyos pontokra, amik fontosak lennének. A
    jó brief tehát kellőképpen részletes és informatív kell, hogy legyen, mert
    csak így tudunk megfelelő minőségű munkát végezni.
  </p>
</div>
<div class="blog-post-banner">
  <div class="blog-img col-lg-12 lazy-load">
    <img
      class="blog-banner"
      src="/assets/img/brief-poszt.webp"
      alt="Mi az a brief?"
    />
  </div>
</div>

<div class="container-sm">
  <div class="blog-text col-lg-12 lazy-load">
    <h4>Milyen kérdésekre ad választ egy brief?</h4>

    <ul>
      <li>
        Mi a vállalkozás célja és a vállalkozás története? Mik a vállalkozás
        értékei? Mekkora vállalkozásról van szó?
      </li>

      <li>
        A tervezési feladat részletes leírása, mit kell tervezni? Van e
        határozott elképzelésed, vagy még segíteni kell abban, hogy kialakuljon
        a végső irány? Teljesen új tervezés lesz, vagy egy már meglévő dolgot
        kell frissíteni, átalakítani?
      </li>
      <li>
        Mekkora piacon dolgozol, milyen a piaci helyzet? Kik a versenytársak?
        Miért jobbak/rosszabbak ők, mint a cég szolgáltatása/termékei?
      </li>
      <li>
        Hogyan lesz összeállítva a tartalom, milyen funkciókra lesz szükség?
      </li>

      <li>
        Milyen időkerettel kell dolgozni? Van e bármilyen más határidő, amihez
        esetleg igazodni kell?
      </li>

      <li>
        Milyen stílus legyen? Van e már esetleg bármilyen koncepció, amihez
        alkalmazkodni kell? Mi az, ami mindenképpen kerülendő?
      </li>

      <li>
        Milyen szöveges tartalom fog megjelenni az oldalon? Fontos, hogy előre
        átgondold és aszerint küld, hogy milyen tartalmak kerüljenek az oldalra.
      </li>
    </ul>
  </div>
</div>
<div class="container-sm">
  <div class="blog-text col-lg-12 lazy-load">
    <h4>Enélkül nem indul el a közös munka</h4>
    <p>
      Az együttműködésünk első lépéseként egy előzetes, felmérő kérdőívet
      küldünk számodra. Lényegében ez a legfontosabb kérdéseket tartalmazza,
      hogy egy körülbelüli rálátásunk legyen arra, hogy hol tart most a
      vállalkozásod, mi a célod és mire van szükséged. Ennek segítségével fogunk
      tudni minél pontosabb árajánlatot adni neked. Miután megkaptad az
      árajánlatot és úgy döntöttél szeretnél velünk dolgozni, küldünk egy
      részletesebb és hosszabb kérdőívet, ahol inkább asszociációs kérdéseket
      fogsz kapni, ott fog kiderülni számunkra, hogy milyen értékeket képvisel a
      céged, milyen hangulatot szeretne sugallni a terméked/szolgáltatásod,
      illetve milyen elképzeléseid vannak a színekre, stílusra. Ezekre a
      kérdésekre adott válaszokból fog megszületni egy brief, ami végig a
      segítségünkre lesz a tervezés alatt.
    </p>
  </div>
</div>
